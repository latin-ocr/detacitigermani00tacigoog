Probari hanc sententiam duabus rebus: quod solus omnium codicum
³. singulares quasdam lectiones exhibeat, quas doctorum hominum
quinti decimi saeculi coniecturis non deberi certum sit, et quod iis
locis, quibus AB et OD — duo illa codicum Italicorum genera —
inter se dissentiant, semper a partibus eius codicum generis stet,
quod lectionem genuinam exhibeat, non unum semper atque idem,
sed modo alterum, modo alterum genus auctoritate sua fulciens.
Atque primum quidem eas lectiones consideraturi, quas ut co-
dicis H solius proprias neque coniecturis ortas protulit Baehrensius,
Schefczikium adeamus necesse est, qui dissertationem de Taciti
Germaniae apparata critico inseruit programmati Troppaviensi (1886)
et de his lectionibus egit-p. 13 sqq. In universum cum eo consentio,
in singulis nonnulla addere liceat.

1114 conditorisque] conditoremque H.

Cum Schefczikio mihi haud displicet haec coniectura codicis H,
sed coniecturam eam esse put0, non genuinam lectionem traditionis
Germanicae. Coniecturam vero talem et Italum facere potuisse
κ cognoscas e codice Vindobonensi II (V), quem Romae anno 1466 scriptum
’ esse subscriptio demonstrat (Huemer Zeitschr. f. d. oesterr. Gymn.
¹· 1879 p. 801), quique lectionem conditorisque correxit in conditorem-
que (item S, conditorem, ad quam lectionem in capite tertio redeun-

. dum erit).

1114 harditum] baritum H.
De hac lectione agendum nobis omnino non est, quoniam ab

Hummelii Longolii Sellingii collationibus non exhibetur et ab Holdero '

- e solo S2 manus testimonio vindicata est codici HummelianO, quam
rationem ut incertiorem reiecimus.

11113 incolitur] incolatur H.

Haec lectio non in H solo reperitur, sed etiam in codicibus
MV3 genuina non est, quia propter vocem hodie hoc enuntiatum ex
ipsius auctoris vel aequalium eius sententia dictum videtur esse.

X4 temere] tenent H.

Lectionem archetypi illius Fuldensis consensisse cum vulgata
temere demonstrat Translatio S. *Alexandri (Pertz Monum. Germ.
hist. II 675).

XV1115 ambiuntur] ambiunt H.

Interpretatio a Schefczikio prolata persuasit mihi, genuinam esse
codicum lectionem ambiantur et codicem H temere neglegendo
compendium corruptelae, non emendationis auctorem esse.

