-122—

cum in nulla alia inscriptione inveniatur ritus nisi in tractatu illo --
itemque codex S solus Peucinos cap. XLVI commemoratos mutat in
Prutz'anS, qui nobis iterum apud solum Aeneam occurrunt. Quae cum
ita sint, facere non potui, quin codicem nostrum exscriptum esse
putem ex apographo Aeneae Sylvii, cuius emendandi studio tri-‘

' buam ritum illum et Frutinos. Iam explicatur genus illud inter-

polationum, ubi virum doctum magis memoria* quam oculis confisum
esse apparet (XLI10 iqnotum olim, XL115 universaliter finis alia); et
si interpolationes codicis S accuratius inspexeris saepius eos homini
docto deberi senties, Si vero S ex apographo Aeneae descendit,
archetypum illud initio anni 1458 erat exaratum aut exarabatur3
cumque Germania circa annum 1457 in Italiam pervenerit, longa
series codicum inter apographa Henochianum et Aeneanum inter-
cedere haud potuit, et videndum iam est, ad quemnam codicum
meliorum proxime accedere videatur S, si interpolationes eius
neglexeris Quod si iam lectiones p. 116 et 117 enotatas considera-
veris, e nonnullis corrupteliS, quae in solis codicibus DS inveniantur,
artiorem nexum inter hos codices statues ita fere, ut, cum codicem
D archetypum suum diligentissime exscripsisse sciamus, apographum
Aeneae pro fratre codicis D habeamuS, cui postea inlatae sint cor-
recturae secundum AB generis auctoritatem. —- Sic etiam apparet,
quomodo factum sit, ut codex S in Salzburgiensium fines pervenerit:
scimus enim, Aeneam nostrum aliquando et Aspachii fuisse sacer-
dotem (cf. G. Voigt, Enea Silvio Piccolomini, Berol. 1856, Ι p. 293)
et per epistulas de patrimonio in Aspach datas conglutinatum est
volumen nostrum: fortasse Aeneas apographi sui describendi Salz-
burgiensibus dedit facultatem, quibuscum ex Aspachiensi illo tempore
(anni 1444 sequentium) usum habuit.

