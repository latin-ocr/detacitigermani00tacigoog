—3—

ita quidem, ut de lectionibuS, quas exhibuerit, dubitari iam
nequeat

Quae cum ita essent, mihi, cum hanc quaestionem tractandam
susciperem, materia sic instituenda esse videbatur: primum omnes
erant colligendae lectiones codicis H, quae nobis servatae essent,
deinde ex his lectionibus codex ipse denuo restituendus erat, tum
inquirendum, utrum penderet ex apographo Henochiano an peculiari
cuidam traditioni Germanicae esset adscribendus: quas quaestiones
in capite primo tractavi.

Expedito ita codice H neglegi non potuit — quamquam neque
Holder neque Baehrensius de eo egerunt — codex Vindobonensis II (V),
quem cum Hummeliano arto quodam cognationis vinculo coniunctum
esse primus adspectus docebat: V comparandus erat cum codice H
et videndum, quid ex hac comparatione sequeretur: quam materiam

secundo capiti seposui.
’ Tum accedendum erat ad codices illos Monacensem et Stutt-
gartiensem‚ quos Holder et Baehrensius uni eidemque vindicaverant
archetypo (y), et inquirendum, num re vera hic codex y umquam
exstitisset, quidque omnino de origine horum codicum M et S et de
correctura Germanica erui posset: quod tertio capite explanare
studui.

Omnia denique, quae e studiis meis sequi putabam, breviter
complexus sum in epilogO.

Titulum huic opusculo inscripsi de Taciti Germaniae codicibus
Germanici& ut breviter comprehenderem codiceS‚ quos Holder et
Baehrensius traditioni Germanicae adscripserunt — nam quod de H
valet, idem valet de V — eadem ratione, qua manuscriptos ex
Italorum recensione pendentes appellamus Italicos,

