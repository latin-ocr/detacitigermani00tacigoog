-45—

Reiectis ita duobus illis Baehrensii argumentiS, quibus originem

J Germanicam codicis Hummeliani demonstrari contenderat, nihil iam
1 impedit, quominus codicem nostrum ex apographo Henochiano

pendere sumamus. Neque quicquam huic sententiae video contra-
dicere. Atque id ipsum statuendum erit, longam codicum seriem
intercedere inter apographum illud et codicem H, et multos viros
doctos his codicibus intercedentibus operam navasse emendando et
corrigendo: ita ut primo obtutu H in praestantiorum numerum referri
posse videretur. Interpolatum autem esse codicem nostrum saepius
monuimUS, et emendationis testes sunt nomina illa propria in genuinam
formam restituta (Abnobae, Nervii, Ubii). At codicem interpolatum
et emendatum pro fundamento artis criticae exercendae habere
nolumus: quare Holderum et Baehrensium non bene fecisse puta-
bimuS, quod inverso codicum ordine codici H primum locum in resti-
tuendo Germaniae textu tribuerunt.' Sed quot lectiones codicis H

[ proprias et a lectione vulgata gravius ‘discrepantes in textum recepit

Holder? Perlustremus eas breviter: primum sunt tria illa nomina
propria — ceterum iam dudum virorum doctorum coniectura sanata
— deinde unam coniecturam codicis H, quam ego quoque recipiam
(1114 conditoremque), tum tres aliaS, quae mihi haud ita placent:
id quod iam supra monui, de 119 ‘nisi sibi p. 41, de 11113 incolatur
et XVIII5 ambiunt p. 37. Quas lectiones codicis H praeterea
Baehrensius in textum relaturus fuit, eas iam missas faciamuS, quia
has genuinas non esse per se patet. De lectionibuS, quas Holder
in alteram editionem Germaniae (Freiburg-Tubingen 1882) recepit,
conferas censuram a Helmreichio in Bursiani annalibus 1884 Π p. 129
actam.

Ex iis quae attuli satis mihi apparere videtur, quam parvum
lucrum e lectionibus codicis Hummeliani propriis percipiamus: quod
cum ita sit, codici Hummeliano omnino nullum — nedum, ut Holder

et Baehrensius primum — locum in recensenda Taciti Germania
concedam.

