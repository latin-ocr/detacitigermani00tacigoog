Conclusio,

Si iam respicimus ad propositum nostrum et videmus, quidnam
placuerit ex Holderi et Baehrensii opinationibus de codicibus Ger·-
maniae GermaniciS, nihil illarum restitit. Primum omnino aliter
aestimavimus pretium codicum illorum atque hi viri docti, deinde
codicem H ad apographum Henochianum rettulimus, tum codicem y
omnino exstitisse negavimus Nam perquam difficile est, remotis
omnibus dubitationibus duos codices opusculi Tacitei· uni eidemque
archetypo tribuere, nisi singulae lectiones tales sunt, quales in
codicibus H et V fuisse vidimus. Quot enim exstant codices libellum
illum aureum continentes, ad hunc diem non ita excussi sunt, ut,
quid quisque exhibeat, satis constet. Fortasse, si quando omnes
collati erunt, duo quilibet codices² qui nunc inter se simillimi videntur
esse, dissimiles evadent, et duo alii, qui nunc procul inter se distant,
arto cognationis vinculo coniuncti esse videbuntur. Fortasse etiam tum
alii cognati codicum M et S apparebunt, quos aut eum M aut cum S uni
eidemque archetypo tribuere licebit: nam —- id quod nunc iam
suspicari licet -— codex M propius ad codicem Florentinum accedit
quam ad Stuttgartiensem: qua de re conferas Massmanni editionem,
imprimis p. 5. Praeterea, si tibi animo fingis, quomodo sub finem
saeculi XV propagata sit libelli nostri memoria, intellegeS, quam
difficile sit, deteriorum codicum in suo quemque stemmatis loco ponere.
Nam ut nostratium animos moverunt Herondae Mimiambi sive
Respublica Atheniensium denuo reperta, ita viros doctos illius tem-
poris movit libellus ille Taciteus, ab Henocho in lucem revocatus:
omnes tunc exemplaria desiderabant huius cimelii, et e paucis
manuscriptis codicibus praestantioribus multi oriebantur deteriores,
Quorum, quantum quidem aestimare possumuS, intra triginta annos

16*

